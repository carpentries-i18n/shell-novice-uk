---
layout: reference
---

## Короткий опис основних команд

| Операція         | Файли | Каталоги     |
|------------------|-------|--------------|
| Перелічити       | ls | ls |
| Проглянути вміст | cat | ls |
| Перейти до ...   | | cd |
| Перемістити      | mv | mv |
| Копіювати        | cp | cp -r |
| Створити         | nano | mkdir |
| Видалити         | rm | rmdir, rm -r |

## Ієрархія файлової системи

Нижче наведено огляд стандартної файлової системи Unix.
Точна ієрархія залежить від платформи. Ваша структура файлів/каталогу може дещо відрізнятися:

![Ієрархія файлової системи Linux](fig/standard-filesystem-hierarchy.svg)

## Словник

{:auto_ids}
абсолютний шлях
:   [Шлях](#шлях), який посилається на певне місце у файловій системі.
    Абсолютні шляхи зазвичай записуються відносно [кореневого каталогу](#кореневий-каталог) файлової системи
    і починаються з символів "/" (у Unix) або "\\" (у Microsoft Windows).
    Дивись також: [відносний шлях](#відносний-шлях).

аргумент
:   Значення, яке передається до функції або програми під час її запуску.
    Цей термін часто використовується як взаємозамінний (і неузгоджено) з [параметр](#параметр).

командна оболонка
:   Дивись [термінал](#термінал)

інтерфейс командного рядка
:   Інтерфейс користувача, заснований на введенні команд,
    зазвичай у циклі [REPL](#цикл-read-evaluate-print).
    Дивись також: [графічний інтерфейс користувача](#графічний-інтерфейс-користувача).

коментар
:   Зауваження в програмі, яке має на меті допомогти людині-читачеві зрозуміти, що відбувається,
    але ігнорується комп'ютером.
    Коментарі у мовах Python, R та в терміналі Unix починаються з символу `#'
    та йдуть до кінця відповідного рядка
    коментарі в SQL починаються з `--`,
    а в інших мовах існують інші домовленості.


поточний робочий каталог
:   Каталог, з якого обчислюються [відносні шляхи](#відносний-шлях);
    еквівалентно,
    місце, де шукаються файли, на які посилаються лише за іменами.
    Кожен [процес](#процес) має поточний робочий каталог.
    На поточний робочий каталог зазвичай посилаються за допомогою скороченого позначення `.`
    (вимовляється як "крапка").

файлова система
:   Набір файлів, каталогів та пристроїв вводу/виводу (таких як клавіатури та екрани).
    Файлова система може бути розподілена на багатьох фізичних пристроях,
    або багато файлових систем можуть зберігатися на одному фізичному пристрої;
    [операційна система](#операційна-система) керує доступом.

розширення імені файлу
:   Частина імені файлу, яка йде після останнього символу ".".
    За домовленістю це визначає тип файлу:
    `.txt` означає "текстовий файл" (від англ. "TeXT"), `.png` означає "файл портативної мережевої графіки" (від англ. "Portable Network Graphics file"),
    і так далі. Більшість операційних систем не дотримуються цих домовленостей:
    цілком можливо (але заплутано!) назвати звуковий файл MP3 `homepage.html`.
    Оскільки багато програм використовують розширення назв файлів для ідентифікації
    [MIME типу](#mime-тип) файлу,
    неправильне називання файлів може призвести до збою у роботі відповідних програм.

фільтр
:   Програма, яка перетворює потік даних.
    Багато інструментів командного рядка Unix написано у вигляді фільтрів:
    вони зчитують дані зі [стандартного вводу](#стандартний-ввод),
    обробляють їх і записують результат у [стандартний вивід](#стандартний-вивід).

цикл FOR
:   Цикл, який виконується один раз для кожного значення в деякому наборі, списку або діапазоні.
    Дивись також: [цикл while] (#цикл-while).

графічний інтерфейс користувача
:   Інтерфейс користувача, заснований на виборі елементів і дій з графічного дисплея,
    зазвичай керований за допомогою миші.
    Дивись також: [інтерфейс командного рядка](#інтерфейс-командного-рядка).

домашній каталог
:   Каталог за замовчуванням, пов'язаний з обліковим записом у комп'ютерній системі.
    За домовленістю усі файли користувача зберігаються у домашньому каталозі або нижче нього.

цикл
:   Набір інструкцій, що виконується декілька разів.
    Складається з [тіла циклу](#тіло-циклу) і (зазвичай)
    умови виходу з циклу.
    Дивись також: [цикл for](#цикл-for) та [цикл while](#цикл-while).

тіло циклу
:   Набір операторів або команд, які повторюються всередині [циклу for](#цикл-for)
    чи [циклу while](#цикл-while).

MIME тип
:   Типи MIME (Multi-Purpose Internet Mail Extensions, з англ. багатоцільові розширення інтернет-пошти) описують різні типи файлів для обміну
    в Інтернеті, наприклад, зображення, аудіо та документи.

операційна система
:   Програмне забезпечення, яке керує взаємодією між користувачами, обладнанням та [процесами] (#процес) програмного забезпечення.
    Поширеними прикладами є Linux, macOS та Windows.

опція
:   Спосіб вказати аргумент або параметр у програмі командного рядка.
    Зазвичай у Unix-програмах використовується тире, за яким слідує одна літера,
    наприклад, `-v`, або два тире з наступним словом, наприклад, `--verbose`,
    у той час як програми для DOS використовують косу риску, наприклад `/V`.
    Залежно від програми, опція може супроводжуватися одним аргументом,
    як у `-o /tmp/output.txt`.

параметр
: Змінна, названа в оголошенні функції, яка використовується для зберігання значення, переданого у виклик.
    Цей термін часто використовується як взаємозамінний (і неузгоджено) з [аргумент](#аргумент).

батьківський каталог
:   Каталог, який "містить" каталог, про який йде мова.
    Кожен каталог у файловій системі, окрім [кореневого каталогу] (#кореневий-каталог), має батька.
    На батьківський каталог зазвичай посилаються за допомогою скороченого позначення `..`
    (вимовляється як "крапка крапка").

шлях
:   Опис, який вказує місцезнаходження файлу або каталогу у
    [файловій системі](#файлова-система).
    Дивись також: [абсолютний шлях](#абсолютний-шлях), [відносний шлях](#відносний-шлях).


канал
:   З'єднання виходу однієї програми з входом іншої.
    Коли дві або більше програм з'єднані таким чином, вони називаються "конвеєром".

процес
:   Екземпляр програми, що виконується; містить код, значення змінних,
    відкриті файли, мережеві з'єднання тощо.
    Процеси - це "актори", якими керує [операційна система](#операційна-система);
    зазвичай вона виконує кожен процес по кілька мілісекунд за раз
    щоб створити враження, що вони виконуються одночасно.


запит на введення
:   Символ або символи, які виводяться циклом [REPL](#цикл-read-evaluate-print), щоб показати,
    що він чекає на наступну команду.

цитува́ння
:   (в терміналі):
    Використання лапок різного типу для запобігання інтерпретації оболонки спеціальних
    символів.
    Наприклад, щоб передати програмі рядок `*.txt`,
    зазвичай потрібно записати його як `'*.txt'` (з одинарними лапками),
    щоб термінал не намагався розгорнути символ підстановки `*`

цикл read-evaluate-print
:   (REPL): [інтерфейс командного рядка](#інтерфейс-командного-рядка), який читає команду від користувача,
    виконує її, виводить результат і чекає на наступну команду.

перенаправляти
:   Надіслати вивід команди до файлу, а не на екран або іншій команді,
    або, еквівалентно, прочитати вхідні дані команди з файлу.

регулярний вираз
:   Шаблон, який визначає набір рядків символів.
    Найчастіше використовуються для пошуку послідовностей символів у рядках.

відносний шлях
:   [Шлях](#шлях), який вказує місцезнаходження файлу або каталогу
    відносно [поточного робочого каталогу](#поточний-робочий-каталог).
    Будь-який шлях, який не починається з символу-розділювача ("/" або "\\"), є відносним шляхом.
    Дивись також: [абсолютний шлях](#абсолютний-шлях).

кореневий каталог
:   Найвищий каталог у [файловій системі](#файлова-система).
    Його назва "/" у Unix (включаючи Linux і macOS) і "\\" у Microsoft Windows.

термінал
:   [інтерфейс командного рядка](#інтерфейс-командного-рядка), наприклад, Bash (the Bourne-Again Shell)
    або термінал Microsoft Windows DOS
    яка дозволяє користувачеві взаємодіяти з [операційною системою] (#операційна-система).

скрипт терміналу
:   Набір команд [терміналу](#термінал), збережений у файлі для повторного використання.
    Скрипт терміналу - це програма, яку виконує термінал;
    назва "скрипт" використовується з історичних причин.


стандартний ввід
:   Потік вводу процесу за замовчуванням.
    В інтерактивних програмах командного рядка,
    він зазвичай підключається до клавіатури;
    у [канал](#канал)
    він отримує дані зі [стандартного виводу](#стандартний-вивід) попереднього процесу.


стандартний вивід
:   Потік виведення процесу за замовчуванням.
    В інтерактивних програмах командного рядка,
    дані, надіслані на стандартний вивід, виводяться на екран;
    в [каналі](#канал)
    вони передаються до [стандартного вводу](#стандартний-ввід) наступного процесу.


підкаталог
:   Каталог, що міститься у іншому каталозі.

завершення клавішею табуляції
:   Функція, що надається багатьма інтерактивними системами, в яких
    натискання клавіші Tab запускає автоматичне завершення поточного слова або команди.

змінна
:   Ім'я у програмі, яке асоціюється зі значенням або колекцією значень.

цикл while
:   Цикл, який виконується до тих пір, поки істинна певна умова.
    Дивись також: [цикл for](#цикл-for).

підстановочний символ
:   Символ, який використовується у співставленні з шаблоном.
    У терміналі Unix,
    шаблон `*` відповідає нулю або більше символів,
    таким чином, `*.txt` відповідає усім файлам, назви яких закінчуються на `.txt`.

## Зовнішні посилання

### Відкриття терміналу
* [Як користуватися терміналом на Mac](http://www.macworld.co.uk/feature/mac-software/how-use-terminal-on-mac-3608274/) (матеріал англійською мовою)
* [Git для Windows](https://git-for-windows.github.io/) (матеріал англійською мовою)
* [Як встановити термінал Bash на Windows 10](https://www.windowscentral.com/how-install-bash-shell-command-line-windows-10) (матеріал англійською мовою)
* [Встановлення та використання терміналу Linux Bash у Windows 10](https://www.howtogeek.com/249966/how-to-install-and-use-the-linux-bash-shell-on-windows-10/) (матеріал англійською мовою)
* [Використання Windows 10 терміналу Bash](https://www.howtogeek.com/265900/everything-you-can-do-with-windows-10s-new-bash-shell/) (матеріал англійською мовою)
* [Використання емулятора UNIX/Linux (Cygwin) або клієнта Secure Shell (SSH) (Putty)](http://faculty.smu.edu/reynolds/unixtut/windows.html) (матеріал англійською мовою)

### Посібники
* [Керівництва з GNU](http://www.gnu.org/manual/manual.html) (матеріал англійською мовою)
* [Ключові утіліти GNU](http://www.gnu.org/software/coreutils/manual/coreutils.html) (матеріал англійською мовою)

### Різне
* [Північнотихоокеанська течія](https://uk.wikipedia.org/wiki/Північнотихоокеанська_течія)
* [Велика тихоокеанська сміттєва пляма](https://uk.wikipedia.org/wiki/Велика_тихоокеанська_сміттєва_пляма)
* ['Забезпечення довговічності цифрової інформації', автор Jeff Rothenberg](http://www.clir.org/pubs/archives/ensuring.pdf) (матеріал англійською мовою)
* [Хайку про комп'ютерні помилки](http://wiki.c2.com/?ComputerErrorHaiku) (матеріал англійською мовою)
* ['Як правильно називати файли', автор Jenny Bryan](https://speakerdeck.com/jennybc/how-to-name-files) (матеріал англійською мовою)

