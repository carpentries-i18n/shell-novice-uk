# Внески до проєкту

[Software Carpentry][swc-site] та [Data Carpentry][dc-site] є проєктами з відкритим вихідним кодом,
і ми вітаємо будь-які внески:
нові уроки,
виправлення наявного матеріалу,
повідомлення про помилки
та рецензування запропонованих змін - все це вітається.

## Угода про участь у проєкті

Роблячи свій внесок,
ви погоджуєтеся, що ми можемо розповсюджувати вашу роботу на умовах [нашої ліцензії] (LICENSE.md).
В обмін на це
ми розглянемо ваші зауваження та/або оцінимо вашу пропозицію щодо змін настільки швидко, наскільки це буде можливо,
і допоможемо вам стати членом нашої спільноти.
Кожен, хто бере участь у [Software Carpentry][swc-site] та [Data Carpentry][dc-site],
погоджується дотримуватися нашого [кодексу поведінки](CONDUCT.md).

## Як зробити внесок

Найпростіший спосіб почати - це подати заявку про проблему,
щоб повідомити нам про орфографічну помилку,
певне некоректне формулювання
або фактичну помилку.
Це хороший спосіб заявити про себе
і познайомитися з деякими членами нашої спільноти.

1.  Якщо у вас немає облікового запису [GitHub][github],
    ви можете [надіслати нам коментарі електронною поштою][contact].
    Однак,
    ми зможемо відповісти швидше, якщо ви скористаєтеся одним з інших способів, описаних нижче.

2.  Якщо у вас є обліковий запис [GitHub][github],
    або ви хочете [створити його][github-join],
    але не знаєте, як користуватися Git'ом,
    ви можете повідомити про проблеми або запропонувати покращення, [створивши запит][issues].
    Це дозволяє нам призначити цей запит комусь
    і відповісти на нього в потоковому обговоренні.

3.  Якщо вам зручно працювати з Git'ом,
    і ви хотіли б додати або змінити матеріал,
    ви можете подати запит на зміни (англ. pull request, PR).
    Інструкції, як це зробити, [наведені нижче](#використання-github).

## Де робити внески

1.  Якщо ви хочете змінити цей урок,
    будь ласка, працюйте в <https://github.com/swcarpentry/shell-novice>,
    який можна переглянути на <https://swcarpentry.github.io/shell-novice>.

2.  Якщо ви бажаєте змінити шаблон уроку,
    будь ласка, працюйте в <https://github.com/carpentries/lesson-example>,
    який документує формат наших уроків,
    і з яким можна ознайомитись за посиланням <https://carpentries.github.io/lesson-example>.

3.  Якщо ви бажаєте змінити шаблон, який використовується для веб-сайтів семінарів,
    будь ласка, працюйте в <https://github.com/carpentries/workshop-template>.
    На головній сторінці цього репозиторію пояснюється, як налаштувати веб-сайти семінарів,
    а додаткові сторінки у <https://carpentries.github.io/workshop-template>
    надають більше інформації про наш вибір дизайну.

4. Якщо ви хочете змінити файли стилів CSS, інструменти,
    або HTML-шаблон для уроків чи семінарів, що зберігаються в `_includes` або `_layouts`,
    будь ласка, працюйте в <https://github.com/carpentries/styles>.

## Які внески робити

Існує багато способів зробити свій внесок,
від написання нових вправ та покращення тих, що вже існують,
до оновлення або додавання документації
та подання [звітів про помилки][issues]
про речі, які не працюють, незрозумілі або відсутні.
Якщо ви шукаєте ідеї,
будь ласка, перегляньте [перелік проблем для цього репозиторію][issues],
або перелік проблем для проєктів [Data Carpentry][dc-issues]
та [Software Carpentry][swc-issues].

Також вітаються коментарі щодо проблем та рецензування запитів на зміни:
разом ми розумніші, ніж поодинці.
Особливо цінні відгуки від початковців і новоприбулих:
людям, які користуються цими уроками вже деякий час, легко
забути, наскільки непроникним може бути деякий матеріал,
тому свіжий погляд завжди вітається.

## Які внески *не слід* робити

Наші уроки вже містять більше матеріалу, ніж ми можемо охопити на типовому семінарі,
тому ми зазвичай *не* шукаємо більше понять чи інструментів, щоб додати до уроків.
Як правило,
якщо ви хочете представити нову ідею,
ви повинні (а) оцінити, скільки часу знадобиться на викладання
і (б) пояснити, що ви вилучите, щоб звільнити місце для цього.
Перше заохочує авторів бути чесними щодо вимог;
друге - добре подумати про пріоритети.

Ми також не шукаємо завдання чи інші матеріали, які працюють лише на одній платформі.
На наших семінарах зазвичай присутні користувачі Windows, macOS та Linux;
для того, щоб бути корисними,
наші уроки повинні однаково добре працювати на всіх трьох платформах.

## Використання GitHub

Якщо ви вирішили зробити свій внесок через GitHub,
вам варто ознайомитися зі статтею
[Як зробити внесок у проект з відкритим вихідним кодом на GitHub][how-contribute].
Якщо коротко:

1.  Опублікована копія уроку знаходиться у гілці `gh-pages` репозиторію
    (для того, щоб GitHub автоматично згенерував урок).
    Будь ласка, створюйте всі гілки звідти,
    і об'єднайте гілку `gh-pages` [головного репозиторію][repo] з вашою гілкою `gh-pages`
    перед початком роботи.
    Будь ласка, *не* працюйте безпосередньо у вашій гілці `gh-pages`,
    оскільки це може ускладнити вашу роботу над іншими внесками.

2.  Ми використовуємо [GitHub flow][github-flow] для керування змінами:
    1.  Створюйте нову гілку у вашій копії цього репозиторію для кожної значної зміни.
    2.  Зафіксуйте зміни у цій гілці.
    3.  Перенесіть цю гілку до вашого розгалуження цього репозиторію на GitHub.
    4.  Надішліть запит на зміни з цієї гілки до [головного репозиторію][repo].
    5.  Якщо ви отримаєте зворотній зв'язок,
        внесіть зміни в локальній копії та перенесіть до своєї гілки на GitHub:
        запит на зміни буде оновлено автоматично.

За кожний урок відповідають два супровідника, які переглядають проблеми і задовільняють запити на зміни
або заохочують до цього інших.
Супровідники є волонтерами спільноти,
і мають вирішальне слово щодо того, що буде додано до уроку.

## Інші ресурси

Загальне обговорення [Software Carpentry][swc-site] та [Data Carpentry][dc-site]
відбувається у [дискусійному списку розсилки][discuss-list],
до якого може приєднатися кожен охочий.
Ви також можете [зв'язатися з нами електронною поштою][contact].

[contact]: mailto:admin@software-carpentry.org
[dc-issues]: https://github.com/issues?q=user%3Adatacarpentry
[dc-lessons]: http://datacarpentry.org/lessons/
[dc-site]: http://datacarpentry.org/
[discuss-list]: https://carpentries.topicbox.com/groups/discuss
[github]: http://github.com
[github-flow]: https://guides.github.com/introduction/flow/
[github-join]: https://github.com/join
[how-contribute]: https://egghead.io/series/how-to-contribute-to-an-open-source-project-on-github
[issues]: https://github.com/swcarpentry/shell-novice/issues/
[repo]: https://github.com/swcarpentry/shell-novice/
[swc-issues]: https://github.com/issues?q=user%3Aswcarpentry
[swc-lessons]: http://software-carpentry.org/lessons/
[swc-site]: http://software-carpentry.org/

